Mijn passie voor bergen, hiken en alpinisme begon al vroeg in mijn leven.
Mijn ouders namen me van jongs af aan al mee in de natuur om te wandelen en te genieten. Nu moet ik eerlijk zeggen dat ik dit niet altijd even waardeerde zeker niet toen ik in mijn pubertijd kwam. Sinds ik niet meer met mijn ouders op vakantie ging kwam ik dan eigenlijk ook niet echt meer in de natuur, laat staan lange wandelingen te doen voor mijn plezier. 

Tot enkele jaren geleden. Ik had een gave reis gevonden naar de Italiaanse Alpen om daar twee weken lang bergtoppen te gaan beklimmen met als doel aan het eind de "Monta Rosa" te gaan beklimmen. Sinds deze vakantie heb ik de smaak te pakken, niet alleen Alpinisme maar nu zoek ik vaak de natuur op voor mooie hikes, zo ben ik ook naar Schotland, Duitsland en de Franse/Spaanse PyreneeÃ«n geweest.

Mijn vader was erg jaloers op mijn mooie reis naar de Alpen dat we samen besloten hebben, nu het nog kan, deze reis ook nog eens samen te doen. Zo zijn we in 2018 samen een maand lang in de Alpen gaan hiken en in de laatste week met een reisorganisatie samen de Monta Rosa opgelopen om daar een nacht te overnachten op de gletsjer en de volgende dag een aantal toppen te beklimmen. Herinneringen om nooit meer te vergeten.

