Een aantal jaar geleden ben ik begonnen met werken bij Straight Premedia. Dit is mijn eerste baan in de grafische sector en tot op de dag van vandaag een erg fijne werkplek. 
Toen ik nog fulltime bij Straight werkte heb ik echt alles kunnen leren over het werken met huisstijlen en over drukwerk. Voor klanten als Philips en ING maak ik van een powerpoint sheet een sprekend design dat voldoet aan hun wensen en huisstijl richtlijnen. 

Ik heb altijd al een passie gehad voor de digitale wereld. Maar bij Straight was veel van het werk gericht op drukwerk. In 2018 heb ik mijn besluit genomen om mijn leertraject voort te zetten op de HvA met de opleiding Communicatie Multimedia Design (CMD). 

Weer terug naar school was wel echt even wennen. De meeste studenten zo'n 10 jaar jonger en mijn streven om de propedeuse cum laude af te sluiten. Maar ik kan niet anders zeggen dat ik in 2018 de beste keuze gemaakt heb die ik kon maken, namelijk om weer te gaan studeren. Ik kan mezelf goed uitdagen in de schoolopdrachten en leer elke dag weer nieuwe dingen. Mijn motivatie en inzet om deze opleiding te halen is dan ook echt 100 procent en zo heb ik mijn propedeuse jaar cum laude kunnen afsluiten. 